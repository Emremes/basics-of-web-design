<html>
<head>
<title> TARİHÇEMİZ </title>
<meta charset="utf-8"/>
</head>
<body>
<h1>TARİHCEMİZ<h1>
<hr>
<P>Hükümet Konağı Tarihçesi
1938 yılına ait Hükümet Konağı’nın artan nüfusa karşı yetersiz kaldığı, ayrıca her yıl yapılan onarımlara rağmen verimli bir şekilde hizmet vermemesi nedeniyle, ilgili Bakanlık tarafından yapılan incelemeler sonucunda Hükümet Konağı önünde yer alan tören alanına çok katlı blok ilavesi yapılabileceği, ancak bunun Hükümet Konağı ve kent meydanının karakterine uygun olmayacağı belirlenmiştir. 1987 yılında Hükümet Konağı alanı olarak ayrılan parsel içindeki Hükümet Konağı, Adalet Bakanlığı’na tahsisli taş bina, Askeri Hastane ve Poliklinik olarak kullanılan binaların yıkılmasına ve bu alana Valilik ve diğer idari yapılar yapılmasına karar verilmiştir.
Alanın projelendirilmesini gerçekleştiren mimar Merih Karaaslan, projeyle bir Selçuk Külliyesi kurgusunun değişime uğratılması temasına dayalı bir giriş holü, büyük boyutlu bir kümbet, iç mekanı geleneksel Kayseri Mahallesi biçiminde, Valilik ve bazı adli fonksiyonlardan oluşan bir tasarım gerçekleştirildiğini belirtmiştir. Aynı zamanda bina içinde kent yaklaşımıyla çevredeki tarihi yapılarla ilişki kurulmaya çalışılmıştır.<P>